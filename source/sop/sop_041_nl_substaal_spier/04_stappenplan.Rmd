# Stappenplan

## 1. Voorbereiden van de labels

Ter info: dit kan (geruime tijd) op voorhand worden uitgevoerd, voor de snijhandelingen.
Dit wordt uitgevoerd door de **INBO-weefselcollectie-archivaris**.

1.  De volgende 100 stalen waarvan het weefsel te verkleinen is uit de inventaris worden ingeladen in een nieuwe “doosfile” (zoals bepaald door het sjabloon), waarbij een opeenvolgend doosnummer (bv. AUTOPSIE_DNA5) wordt toegekend. Hierbij wordt aandacht besteed aan het aanmaken van een duplicaat van elke spierstaal (hart, tong of spier). Wanneer er twee organen zijn bemonsterd: bijvoorbeeld het hart en de tong, wordt voor elk 1 label gemaakt bv. da0123tong1 en da0123hart1.
2.  De unieke codes die op de cryovials moeten hangen, nl. de specimen IDs (bv. da1234), worden samen met een het unieke doosnummer (bv. AUTOPSIE_DNA5) in een eenvoudige spreadsheet gekopieerd waarbij alle te printen labels in kolom A onder elkaar staan. Er is 1 file, en dus 1 printlint per doos.
3.  De spreadsheet wordt overgemaakt naar de verantwoordelijke om de labels te printen.

## 2. Voorbereiden dozen en epjes

Ter info: dit kan (geruime tijd) op voorhand worden uitgevoerd, voor de snijhandelingen.

1.  Alle werkoppervlakken worden grondig gereinigd met Pursept® AF, gevolgd door Norvanol. Hiervoor wordt een papieren doek gebruikt. Na reinigen wordt de papieren doek in het kleine afvalvat gegooid.
2.  De bewaardoos wordt klaargemaakt: de dozen worden dubbel gelabeld met het label waarop het doosnummer is geprint. Het onderste deel van de doos wordt aan de linkerwand gelabeld, zodat het label zichtbaar is als de doos is gesloten. Het deksel van de doos wordt gelabeld bovenaan, in de linkerbovenhoek. knitr::include_graphics(rep("media/bewaardoos.jpg")
3.  De cryovials worden klaargemaakt. 3.1 De cryovials worden rondom rond gelabeld met de unieke specimen ID (bv. da1234). De tekst op het label is volledig leesbaar. knitr::include_graphics(rep("media/cryovial.jpg") 3.2 De cryovials worden gevuld tot 1.5 ml met absolute ethanol met behulp van de maatbeker en de pipet. 3.3 De cryovials worden op volgorde van linksboven tot rechtsonder geplaatst. De twee duplicaten telkens naast elkaar. Vijf individuen per rij.
4.  Er wordt gelogd welk specimen (specimen ID) in welke positie zit in de bewaardoos, zoals het sjabloon voorziet.
5.  De bewaardoos wordt in de -20°C collectie diepvries geplaatst.
6.  Er wordt gelogd wat de positie is van de nieuwe bewaardoos in de diepvries.

## 3. Voorbereiden van de snijhandelingen

Ter info: 3 (Voorbereiden van de snijhandelingen), 4 (Monstervoorbehandeling), 5 (Nemen van de substaal) en 6 (Concluderen van de werksessie) dienen opeenvolgend te worden uitgevoerd.

1.  Alle werkoppervlakken worden grondig gereinigd met Pursept® AF, gevolgd door Norvanol. Hiervoor wordt een papieren doek gebruikt. Na reinigen wordt de papieren doek in het kleine afvalvat gegooid.
2.  De eerste maatbeker wordt met absolute ethanol gevuld om het materiaal te ontsmetten tussen twee specimens.
3.  De tweede maatbeker wordt met absolute ethanol gevuld om de cryovials eventueel nog bij te vullen. Plaats deze verder weg van de werktafel en plaats de pipet er in.
4.  Het scalpelmesje wordt op de scalpelhouder geplaatst.
5.  De forceps wordt ontsmet in de absolute ethanol. Plaats deze in de maatbeker.

## 4. Monstervoorbehandeling

Ter info: 3 (Voorbereiden van de snijhandelingen), 4 (Monstervoorbehandeling), 5 (Nemen van de substaal) en 6 (Concluderen van de werksessie) dienen opeenvolgend te worden uitgevoerd.

1.  Haal uit de bewaardoos: een rij cryovials gevuld met ethanol maar nog geen weefsel (10 stuks) en plaats in het rekje voor de cryovials. Dit betreft 5 kadavers, voor elk twee cryovials (duplicaten). Hierbij aandacht voor cryovials niet open te laten, indien je wenst deze op voorhand al te openen (los te schroeven), kan dit, maar zet de dopjes dan op de epjes van het specimen waar je NIET mee bezig bent, zodat je niet per ongeluk weefsel met ID X laat vallen in epje met ID Y.
2.  Haal de 5 overeenkomstige diepgevroren spierweefsels van de kadavers met dezelfde kadaver-IDs (zijnde: tongen, harten, stukken beenspier) uit de diepvries. De plaats van de stalen kan teruggevonden worden in de inventaris van de collectie.
3.  Breng de 10 epjes en 5 diepgevroren spierweefsels van de kadavers naar het snijlokaal ter verwerking.
4.  Controleer op het zakje het nummer van de das en het type weefsel of deze overeenkomen met wat er op het label geprint staat. Heb hierbij aandacht dat er soms twee weefsels zijn, bv. hart en tong voor eenzelfde das.

## 4. Nemen van de substaal

Ter info: 3 (Voorbereiden van de snijhandelingen), 4 (Monstervoorbehandeling), 5 (Nemen van de substaal) en 6 (Concluderen van de werksessie) dienen opeenvolgend te worden uitgevoerd.

1.  Plaats elk van de 5 specimens in een apart zwart bakje ter ontdooien, leg het zakje met het identificatienummer mee in het bakje.
2.  Plaats het diepgevroren spierweefsel van één kadaver (bvb. tong, hart, stuk beenspier) op de grondig gereinigde inox werktafel.
3.  Controleer een laatste maal of het type weefsel dat ontdooid inderdaad tong, hart of een stuk beenspier is zoals genoteerd. Het komt bijvoorbeeld ook soms voor dat twee type weefsels in 1 zakje zitten (bv. hart en tong).
4.  Snij van het bevroren weefsel een stuk buitenlaag weg, zodat je enkel met weefsel overblijft dat niet buitenaan zat, bv. In aanraking met gecontamineerd bloed of plastic van de ziploc zakjes.
5.  Snij het bevroren weefsel in grove stukken met de scalpel en forceps. Indien het weefsel nog te hard is, even wachten.
6.  Kies het meest roze spierweefsel (niet: zwart of bruin).
7.  Snij een 10-tal kleine blokjes (ongeveer 0.5 cm²) spierweefsel van het geselecteerde roze spierweefsel.
8.  Vul mbv de forceps de twee cryovials met hetzelfde ID nummer als het kadaver elk met een vijftal blokjes spierweefsel. De cryovial zou op het einde een verhouding van ⅙ weefsel tot ⅚ ethanol moeten hebben. Let op dat je niet teveel weefsel in een epje steekt, dat verdund de ethanol en het vrijgekomen water laat het DNA in de staal degraderen. Vul eventueel nog aan met absolute ethanol indien de cryovial niet vol is.
9.  Sluit de cryovials stevig en plaats ze terug in het rekje.
10. Deponeer het overschot diepgevroren spierweefsel en het vorige opslagvat (bijvoorbeeld potje of zakje) in de kleine afvalcontainer.
11. Reinig het snijoppervlak met Pursept® AF, gevolgd door Norvanol. Hiervoor wordt een papieren doek gebruikt. Na reinigen wordt de papieren doek in het kleine afvalvat gegooid.
12. De scalpel, pincet en handen (met handschoenen) worden afgespoeld met water onder de kraan.
13. De scalpel en pincet worden geplaatst in de maatbeker met absolute ethanol ter ontsmetting.De scalpel en pincet mogen bewogen worden in de ethanol zodat alle weefselrestanten loslaten.
14. De handschoenen worden met Pursept® AF ontsmet.
15. Herhaal tot de vijf diepgevroren spierstalen (bvb. tongen, harten, stukken beenspier) zijn verwerkt tot de 10 cryovials. TIP: indien je nog een reeks van 10 cryovials zal doen, kan je ongeveer 10-15 minuten voor de start van de volgende reeks spierweefsel van de vijf individuen uitleggen ter ontdooien.
16. Plaats de 10 gevulde cryovials terug in de bewaardoos in de collectiediepvries. Spoel de vijf zwarte bakken met water. Reinig het bakje met Pursept® AF, gevolgd door Norvanol. 17. Hiervoor wordt een papieren doek gebruikt. Na reinigen wordt de papieren doek in het kleine afvalvat gegooid.
17. Herhaal de handeling “Monstervoorbehandeling” en “Nemen van de substaal” naargelang wens. Ga naar “Concluderen van de werksessie” bij einde.

## 6. Concluderen van de werksessie

Ter info: 3 (Voorbereiden van de snijhandelingen), 4 (Monstervoorbehandeling), 5 (Nemen van de substaal) en 6 (Concluderen van de werksessie) dienen opeenvolgend te worden uitgevoerd.

1.  Plaats de bewaardoos, of indien van toepassing, bewaardozen met de nieuw gecreëerde substalen op de voorziene (en gelogde) plaats in de -20°C collectie diepvries.
2.  Alle werkoppervlakken worden grondig gereinigd met Pursept® AF, gevolgd door Norvanol. Hiervoor wordt een papieren doek gebruikt. Na reinigen wordt de papieren doek in het kleine afvalvat gegooid.
3.  Al het gecontamineerde afval wordt in de juiste containers geleegd.
4.  Alle materialen (forceps, scalpel, zwarte doosjes ..) worden teruggeplaatst op de voorziene plaatsen.
5.  De gecontamineerde labojassen worden op de juiste plaats gelegd.
6.  Er wordt gelogd welke stalen werden behandeld aan de INBO-weefselcollectie-archivaris. Indien er problemen waren (bv. een staal niet gevonden, een fout label, ..) worden deze gerapporteerd zodat de inventaris correct wordt bijgehouden, er nieuwe labels worden geprint, … voor de volgende werksessie.

## 6. Naverwerking

Ter info: dit kan met pauze na de snijhandelingen worden uitgevoerd.
Er wordt aangeraden dit zo snel mogelijk uit te voeren.
Dit wordt uitgevoerd door de **INBO-weefselcollectie-archivaris**.

1.  De INBO-weefselcollectie-archivaris zorgt dat in de inventaris wordt aangeduid welke stalen werden verwerkt tot epjes.
2.  De INBO-weefselcollectie-archivaris controleert of inventaris van de cryovials compleet en correct is (doosjes-epjes, of later het INBO-CMS).
3.  Optioneel: de gemelde problemen worden case-by-case verwerkt.

```{=html}
<!--
Stap voor stap uitgeschreven tekst (inclusief aspecten van kwaliteitsbewaking
die eventueel in aparte protocollen staan uitgelegd).
Best ook om visuele hulpmiddelen zoals foto's en diagrammen te gebruiken.
-->
```

