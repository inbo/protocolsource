# Overkoepelende werkwijze met verwijzing naar subprotocols

```{=html}
<!--
Geef hier een overzicht van de stappen van het project protocol.
De verschillende stappen moeten verduidelijkt worden met criteria en richtlijnen wanneer wat moet uitgevoerd worden.
Bijvoorbeeld:
Ga naar de te monitoren locatie.
Volg subprotocol A `<protocol-code>_YYYY.NN` om te bepalen of de locatie tot de doelpopulatie die men wil monitoren behoort (eerste bezoek) of nog steeds behoort (herhaald bezoek).
Volg subprotocol B `<protocol-code>_YYYY.NN` waarin de staalnameprocedure wordt uitgelegd.
Volg subprotocol C `<protocol-code>_YYYY.NN` waarin labo-analyse wordt uitgelegd.

De doelstelling is om de subprotocols te organiseren in een coherent hoofd protocol waarin ontbrekende elementen aangevuld worden die niet in de subprotocols staan, zoals wanneer een bepaald subprotocol wel of niet wordt uitgevoerd, of kleine extra stappen die geen eigen subprotocol vereisen.
-->
```

De steekproefeenheden waar een peilbuis-piëzometerkoppel dient te worden geïnstalleerd, worden aangeleverd na de locatie-evaluatie en worden beschikbaar gesteld via een beveiligde server of andere route.
Via een GIS-applicatie (vb. QGIS en QField) worden ze gevisualiseerd aangeboden voor de communicatie van gegevens voor de organisatie op terrein (*outbound*) en de op terrein verzamelde gegegevens (*inbound*).

## Voorbereiding van het bezoek aan de steekproefeenheid

Controleer in de GIS-applicatie wie de eigenaar en/of beheerder is van het gebied waarin de steekproefeenheid gelegen is.
Toets af bij de meetnetverantwoordelijke of projectcoördinator of:

-   vergunningen of toelatingen voorzien zijn;
-   je bezoek en de plaatsing van de peilbuis en piëzometer is gemeld bij de eigenaar en/of beheerder (vb. privé-eigenaars en openbare besturen, boswachters en regiobeheerders van ANB, consulenten en conservators van Natuurpunt, Limburgs Landschap, vzw Durme, ...);
-   er tijdelijke beperking is van toegang (vb. tijdens het broedseizoen)
-   een controle in het [klip portaal](https://klip.vlaanderen.be/public) noodzakelijk en uitgevoerd is, om graafschade te voorkomen aan kabels en leidingen.

Toegankelijkheid van militaire gebieden dient een week voor het terreinbezoek aangevraagd te worden via mail aan het betreffende kwartier, met de boswachter in cc.
Zij laten weten op welke dagen en tussen welke uren je het terrein mag betreden.
Bij het betreden en het verlaten van het terrein op de dag zelf dien je telkens telefonisch contact op te nemen met de kwartiercommandant.

## Bezoek de steekproefeenheid

Navigeer naar de steekproefeenheid met behulp van een RTK-GPS-ontvanger of de GPS-ontvanger van je tablet of smartphone.
In terrestrische steekproefeenheden is het celmidden aangeduid met markeeranker en meetmerk (en eventueel met bamboestok), waardoor een GPS-ontvanger in je tablet of smartphone voldoende zal zijn om het celmidden terug te vinden.
Als je het markeeranker met meetmerk toch niet terugvindt, dien je een RTK-GPS-ontvanger te gebruiken en moet je misschien later terugkomen.
Geef dit aan in de GIS-applicatie.

Het terugvinden van aquatische steekproefeenheden vereist sowieso geen nauwkeurige locatiebepaling; een GPS-ontvanger zal daar volstaan.
Het vinden van een reeds geselecteerd staalnamepunt van een aquatisch type (zie [protocol spp-116-nl 2024.05](https://inbo.github.io/protocols/2024.05/index.html) en [protocol spp-117-nl 2024.06](https://inbo.github.io/protocols/2024.06/index.html) vereist wel het gebruik van een RTK-GPS-ontvanger.

## Optioneel: gebruik van bestaande peilbuis

Vele duizenden peilbuizen werden reeds geplaatst in Vlaanderen de voorbije decennia, zoals te zien in Watina.
De kans bestaat dat er reeds een peilbuis of piëzometer aanwezig is in de buurt van de opgegeven steekproefeenheid.
De keuze om een nabijgelegen bestaande peilbuis of piëzometer op te nemen in het grondwatermeetnet van de MNM in plaats van een nieuwe te plaatsen, is afhankelijk van de afstand tussen de bestaande en de nieuw te plaatsen buis, de kwaliteit van de plaatsing van de bestaande buis, de status van de bestaande buis en de kwaliteit en lengte van de lopende tijdsreeks van de bestaande buis.
De bestaande buizen die hiervoor in aanmerking komen, zijn gevisualiseerd in de GIS-applicatie.
Evalueer best toch nog ter plaatse of de bestaande buis kan gebruikt worden en toets dit af met de eigenaar en/of beheerder.

## Positionering en evaluatie van installatiepunt(en)

Afhankelijk van het doeltype beschik je over een set van punten waar het doeltype aanwezig is en waar peilbuis en piëzometer kunnen geïnstalleeerd worden.
Deze zijn via desktop-analyse of analyse ter plaatse reeds gegenereerd:

-   terrestrische types: in de zone met straal van 10 m rond celmidden in celmiddengebaseerde types of waar het type gedetecteerd is in celgebaseerde types (1320, 2150, 6210_sk, 6430_bz en 7150 en de rbb-types brem- en gaspeldoornstruweel (rbbsg) en doornstruweel (rbbsp)), met uitsparing van het permanente kwadrant (3 m op 3 m; in bossen 10 m op 10 m) voor de monitoring van de biotische habitatkwaliteit en buffer van 1 m errond;

-   aquatische types:

    -   stilstaande wateren: in 50 m brede zone rond de plas, beperkt tot een gebied van 30 graden rond de richting van de sterkste helling (bepaald over een range van 500 m);
    -   stromende wateren (3260): in een zone tussen de 20 en 50 m van de middellijn van de stroom, beperkt door de loodlijnen op de segmenteindes, en aan de kant met de grootste helling

-   type 7220: in een 20-m-brede zone van de grootste helling, net buiten het habitat (tot 100 m van de habitatvlek hellingopwaarts en tot 10 m van de habitatvlek hellingafwaarts), om betreding van de gevoelige vegetatie te voorkomen.

De lijst met punten per steekproefeenheid is beschikbaar in de GIS-applicatie.
Open de lijst en loop de punten in de lijst systematisch in volgorde af.
Evalueer of het eerstvolgende installatiepunt voldoet aan de volgende criteria:

-   voldoende grote oppervlakte van de habitatvlek: de habitatvlek van het doeltype moet minstens 9 m² groot zijn zodat bij het plaatsen van de peilbuis en piëzometer niet de ganse habitatvlek verdwijnt;
-   ondiep grondwater aanwezig: de reductiehorizont is in het boorgat bereikt binnen de 2,5 m boordiepte, want de doelpopulatie van het meetnet bestaat uit grondwaterafhankelijke types begrensd door zones met ondiep grondwater (*shallow groundwater*, de gemiddeld laagste grondwaterstand is ongeveer kleiner dan 2 m onder het maaiveld).
-   ...<!-- lijst nog verder aan te vullen -->

**Let op**: wanneer je een plaats zoekt om een peilbuis of piëzometer te plaatsen, heb je misschien de neiging om het punt voorzien voor installatie te verplaatsen in functie van beheer (vb. hinder bij maaien of ruimen, op een uitsleeppiste,...), de bereikbaarheid, de zichtbaarheid of persoonlijke voorkeur van de eigenaar of beheerder.
Een recente analyse van de in Watina beschikbare stijghoogtes in terrestrische types toont aan dat op een afstand van meer dan 10 m van het beoogde punt een onaanvaardbare afwijking optreedt in de stijghoogte.
Bovendien zou het systematisch verplaatsen van meetpunten, bijvoorbeeld naar de rand van een perceel waar minder hinder optreedt, leiden tot een systematische fout in de meting van de milieuvariabelen op de standplaats.
Het wordt daarom aangeraden om:

-   het beoogde punt voor de plaatsing van een peilbuis en/of piëzometer niet te verplaatsen tenzij het op het beoogde punt zeker beschadigd zou geraken of het door de eigenaar of beheerder absoluut niet wordt toegestaan;
-   als je afwijkt van het beoogde punt, dit te beperken tot 10 m van het beoogde punt;
-   als dit niet mogelijk is, de locatie te beoordelen als niet geschikte steekproefeenheid en dan worden de peilbuis en piëzometer niet geplaatst.

## Plaatsen en geografisch inmeten van piëzometer en peilbuis

Voor het plaatsen van de peilbuis en de piëzometer volg je het protocol 'Richtlijnen voor het plaatsen van peilbuizen' [sfp-104-nl 2025.01](https://inbo.github.io/protocols/2025.01/index.html).

Volg hierbij, in het kader van het meetnet eutrofiëring via het grondwater van de MNM, de volgende projectspecifieke richtlijnen die een (lichte) afwijking of een verfijning zijn van het bovenstaand protocol:

### uitvoeren van de boring

Controleer de grondwaterafhankelijkheid van het type in de rastercel in onderstaande tabel.
Kolom 1-3 betreffen terrestrische types, kolom 4 aquatische types.

| type (ter.) | afh. | type (ter.) | afh. | type (ter.) | afh. | typ (aq.) | afh. |
|-------------|------|-------------|------|-------------|------|-----------|------|
| 1310_pol    | GD2  | 3260        | GD1  | 6510_hu     | GD0  | 3110      | GD2  |
| 1330_hpr    | GD2  | 9130_end    | GD1  | 9120        | GD0  | 3130_aom  | GD2  |
| 2190_a      | GD2  | 9130_fm     | GD1  |             |      | 3130_na   | GD2  |
| 2190_mp     | GD2  | 9160        | GD1  |             |      | 3140      | GD2  |
| 2190_overig | GD2  | 9190        | GD1  |             |      | 3150      | GD2  |
| 4010        | GD2  |             |      |             |      | 3160      | GD2  |
| 6230_hmo    | GD2  |             |      |             |      | 7220      | GD2  |
| 4010        | GD2  |             |      |             |      |           |      |
| 6230_hmo    | GD2  |             |      |             |      |           |      |
| 6410_mo     | GD2  |             |      |             |      |           |      |
| 6410_ve     | GD2  |             |      |             |      |           |      |
| 6430_hf     | GD2  |             |      |             |      |           |      |
| 6430_hw     | GD2  |             |      |             |      |           |      |
| 6430_mr     | GD2  |             |      |             |      |           |      |
| 6510_hua    | GD2  |             |      |             |      |           |      |
| 6510_hus    | GD2  |             |      |             |      |           |      |
| 7140_base   | GD2  |             |      |             |      |           |      |
| 7140_meso   | GD2  |             |      |             |      |           |      |
| 7140_mrd    | GD2  |             |      |             |      |           |      |
| 7140_oli    | GD2  |             |      |             |      |           |      |
| 7150        | GD2  |             |      |             |      |           |      |
| 7210        | GD2  |             |      |             |      |           |      |
| 7230        | GD2  |             |      |             |      |           |      |
| 91E0_sf     | GD2  |             |      |             |      |           |      |
| 91E0_va     | GD2  |             |      |             |      |           |      |
| 91E0_vc     | GD2  |             |      |             |      |           |      |
| 91E0_vm     | GD2  |             |      |             |      |           |      |
| 91E0_vn     | GD2  |             |      |             |      |           |      |
| 91E0_vo     | GD2  |             |      |             |      |           |      |

Is het type terrestrisch en behoort het tot GD2?
Dan is het een strikt grondwaterafhankelijk type.Hier wordt geboord tot je de reductiehorizont of het grondwater tegenkomt in de bovenste 3,5 m van de bodem: - kom je de reductiehorizont tegen in die bovenste 3,5 m, boor dan tot 1 m onder de bovenkant van de reductiehorizont (de maximale diepte van de onderkant van de peilbuis en piëzometer is dus 4,5 m); - als je reductiehorizont niet herkent of tegenkomt in die bovenste 3,5 m en je komt al grondwater tegen, boor dan tot 1 m onder de huidige grondwaterstand (de maximale diepte van de onderkant van de peilbuis en piëzometer is dus 4,5 m); - kom je geen van beide tegen tot op 3,5 m diepte, neem dan contact op met de meetnetverantwoordelijke.

Is het type terrestrisch en behoort het tot GD1 of GD0?

Dit betreft een terrestrisch type dat niet overal grondwaterafhankelijk is (GD0 + GD1).
Wanneer de bovenzijde van de reductiehorizont of de grondwatertafel niet aangetroffen wordt binnen een diepte van 2.5m dan maakt de locatie geen onderdeel uit van de doelpopulatie van GW_03.3.De installatie wordt dan volledig gestaakt.
Kom je de grondwatertafel of reductiehorizont wel tegen, dan boor je 1m onder de bovenkant van de reductiehorizont.
De bevindingen worden gerapporteerd via de GIS-app.

Is het type aquatisch en GD2?

Hier refereren we aan het (oppervlakte)waterpeil van het nabijgelegen doelhabitat, terwijl we de buis meer stroomopwaarts / veelal buiten habitat plaatsen.
De diepte van de filter moet hier dus diep genoeg zitten om het grondwater te treffen dat het oppervlaktewater beïnvloedt.Dat is potentieel dieper in steilere situaties.
We beschouwen de limiet hier het niveau van het oppervlaktewater + 0,5(?)m.
Indien er geen grondwater voorkomt binnen deze zone wijst dit op een op hydrologisch geïsoleerde plas met geen of maar heel beperkte grondwaterinvloed.
In dit geval wordt de installatie gestaakt en de bevinding genoteerd in de GIS-app.

### plaatsing en naamgeving van de buizen

-   plaats buizen in PVC (want de waterstalen genomen voor eutrofiëring via het grondwater worden niet geanalyseerd op zware metalen of andere stoffen die kunnen interageren met het materiaal van de buis);
-   voorzie bij het klaarmaken van de buis onderaan een stuk filterelement van 60 cm;
-   plaats per steekproefeenheid telkens één piëzometer en één peilbuis, tot dezelfde diepte
-   noteer in de GIS-tool op welke diepte de onderkant van de peilbuis en piëzometer is geplaatst en op basis van welk criterium (reductiehorizont of grondwater) of geef aan dat er geen peilbuis of piëzometer is geplaatst.
-   de peilbuis krijgt steeds een watinacode die 100 volgnummers hoger ligt dan de piëzometer (bijvoorbeeld ZWAP101 en ZWAP001).
-   plaats steeds een metalen beschermbuis over de piëzometer;
-   plaats een paal in hoge, dichte vegetatie om de peilbuis terug te vinden en op plaatsen waar gemaaid wordt;
-   geef bij voorkeur de verzamelde gegevens digitaal in, in Watina of via de GIS-applicatie (vb. boorverslag) en gebruik papieren veldnotities enkel als het digitaal niet kan (vb. te veel neerslag, te koud).

## Plaatsen van automatische druksensor

In elke piëzometer plaats je een druksensor.
Een druksensor meet een druk die het resultaat is van de hoogte van de waterkolom boven de sensor en de atmosferische druk.
Een druk van 1 millibar luchtdruk komt overeen met de druk van 1 cm waterkolom.
De atmosferische druk wordt gecompenseerd met barometermetingen.
Wanneer het peil onder de sensor zakt meet de sensor enkel nog de atmosferische druk.

Neem een druksensor (vb. Troll 100) en selecteer uit de lijst het serienummer van de sensor voor die steekproefeenheid in de GIS-applicatie.
Programmeer de druksensor via de software op de veldtablet, met behulp van een Bluetooth-verbinding of rechtstreekse connectie.
Stel de meetfrequentie in (uurlijks) en controleer de vrije opslagruimte en batterij van de druksensor of die kan functioneren bij de gekozen instellingen gedurende de volgende zes maaanden.

Maak de druksensor vast aan het uiteinde van de rol kabel met behulp van de kabelklemmen.
Laat de sensor met de kabel in de piëzometer zakken, tot onder de laagst mogelijke grondwaterstand maar 10 cm boven de bodem van de peilbuis waar water met slib kan blijven staan zelfs wanneer het grondwaterpeil onder de piëzometer zakt.
Markeer de hoogte van de bovenkant van de piëzometer op de kabel en haal de sensor weer uit de piëzometer.
Een vijftal cm voorbij de markering knip je de kabel door met de kniptang.
Bevestig het uiteinde van de afgeknipte kabel aan de onderzijde van het peilbuisslot en controleer of de druksensor goed bevestigd is.
Plaats de druksensor aan de draad in de piëzometer.
Plaats het peilbuisslot in de opening van de buis en draai de vijs op het slot vast.

## Geografisch inmeten van peilbuis en piëzometer

Als geen RTK-GPS-ontvanger beschikbaar was bij het plaatsen van de peilbuis en piëzometer, dien je later (bij voorkeur binnen de 3 maanden) met de RTK-GPS-ontvanger terug te komen om de geografische locatie (x,y,z) ervan nauwkeurig in te meten.
Volg hiervoor [protocol SVP-014](https://docs.google.com/document/d/1T68iO3-gZ9WrUTxEd551n5EXPrp0vNp9bPs-Y_xSP-U/edit?tab=t.0).

## Terrestrische types en 7220: inmeten van maaiveldhoogte

In het geval van steekproefeenheden van terrestrische types en 7220 dient de maaiveldhoogte bepaald te worden.
Dit kan onmiddellijk na de plaatsing van de peilbuis en piëzometer maar kan ook op een later tijdstip.
Om de lokale ruimtelijke variatie in maaiveldhoogte in de rastercel mee in rekening te brengen, wordt de maaiveldhoogte bepaald op tien random getrokken punten rond de geïnstalleerde peilbuis en piëzometer.
Met de RTK-GPS-ontvanger bepaal je de maaiveldhoogte door op tien op voorhand getrokken punten in de rastercel.
Geef de gemeten maaiveldhoogtes in in de GIS-applicatie.

## Aquatische types: plaatsen en geografisch inmeten van peilschaal

In het geval van aquatische types (lentisch en lotisch), plaats je ook een peilschaal.
De verklarende variabele voor stikstoftoestand in het grondwater is hier namelijk het verschil tussen grondwaterpeil en oppervlaktewaterpeil.
Volg hiervoor [protocol SVP-119](https://drive.google.com/file/d/129ch-zbjzQi3BkX0wRm0KSrM6fvwlwH8/view).
Als een RTK-GPS-ontvanger mee op het terreinbezoek is gebracht, kan onmiddellijk na plaatsing van de peilschaal de geografische locatie (x,y,z) ervan nauwkeurig worden bepaald.
Als geen RTK-GPS-ontvanger beschikbaar was bij het plaatsen van de peilschaal, dien je later (bij voorkeur binnen de 3 maanden) met de RTK-GPS-ontvanger terug te komen om de geografische locatie (x,y,z) ervan nauwkeurig in te meten.

## Controle

Controleer na één maand de werking van de peilbuis en piëzometer.
Controleer of de peilbuis en piëzometer voldoende water aanvoeren door ze leeg te pompen en het hervullen op te volgen.
Vanaf één maand na installatie en na controle kunnen ze gebruikt worden voor staalname.
De controle en het leegpompen voor de staalname kunnen dus samen uitgevoerd worden.

